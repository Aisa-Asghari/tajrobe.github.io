---
layout: post
title: سیدوک
name_en: Siduk
company_slug: siduk
logo: 
cover: 
company_count:
founded:
location: ""
total_review: 
total_interview: 
salary_avg: 
salary_min: 
salary_max: 
rate: 
view_count: 
industry: وکالت و حقوقی
city: تهران, تهران
size_en: S
size: 11-50 نفر
site: http://www.sidook.ir
---

<p>مشورت‌پذیر بودن و ارزش نهادن به مشورت‌، مهمترین و البته ساده‌ترین اصلی‌ است که می‌تواند انسان‌ها را در این دنیای پیچیده به سرمنزل مقصود برساند. انسان با جاری ساختن این اصل در مسیر حرکت خویش، چارچوب هر یک از شئون و ابعاد زندگی‌‌اش را با همراهی متخصصان و دانایانی استوار می‌سازد که علم و دانش‌شان مختص و منحصر به همان جایگاه است.</p><p>پایبندی به این اصل، بشر را برای دستیابی به علم و دانش متخصصان آماده می‌سازد و از بروز انحراف، بنیان کج و اشتباه جبران‌ناپذیر در روزگار قانونمند معاصر جلوگیری می‌نماید.</p><p>ساختن زندگی قانونمند و ایمن، هنر ویژه‌ای را می‌طلبد. برای فراهم ساختن این شیوه از زندگی باید از هنر مشورت‌ بهره‌مند بود تا این هنر به شکل ذاتی و با هدایت درونی، انسان را به همکلامی و هم‌نشینی با متخصصان و دانایان برساند.</p><p>در این میان، «سیدوک» به عنوان سامانه یکپارچه داوری، وکالت و کارشناسی، بستر و فرصتی را برای برقراری ارتباط با متخصصان، مشاوران و کارشناسان فراهم آورده است تا در حد توان خود، در ساختن زندگی قانونمند و ایمن از خطا و اشتباه برای انسان‌ها سهم داشته باشد.</p><p>سامانه یکپارچه داوری، وکالت و کارشناسی «سیدوک» از جمله مطمئن‌ترین برنامه‌های دریافت خدمات آنلاین حقوقی است که با پلت فرمی تخصصی مبتنی بر فناوری تلفن‌های هوشمند و همچنین در قالب پایگاه اینترنتی، خدمات‌رسانی به مردم را در بخش‌های متنوع آغاز کرده است؛ زمینه‌هایی همچون خدمات قضایی، مشاوره تلفنی و حضوری، معرفی داور و وکیل پایه یک، ارائه خدمات کارشناسی همچون کارشناسی ساختمان (ملک و آپارتمان)، خودرو، طلا و جواهرات، فرش دستبافت و…</p><p>این سامانه پل ارتباطی میان متخصصان (وکلا، کارشناسان دادگستری، مشاوران و داوران) با مردم است که کاربران از طریق آن می‌توانند قبل از آنکه تصمیم به امضای چک، سفته و یا برگه‌‌ها و اسناد تعهدآور بگیرند و پیش از آنکه معامله‌ای انجام دهند یا در دادگاه حضور یابند، نیاز حقوقی و مشورتی خود را همراه با هزینه‌ای که حاضر به پرداخت آن هستند اعلام نمایند تا سیستم به شکل اتوماتیک، وکلا یا کارشناسان متخصص در همان زمینه را به کاربران معرفی کرده و تا پایان همراهشان باشد.</p><p>مسئولیت‌پذیری، اعتمادآفرینی، رازداری و تلاش برای نهادینه ساختن فرهنگ مشورت‌پذیری در کنار کیفیت مطلوب خدمات، از جمله موضوعاتی است که مجموعه سیدوک به آن باور و اعتقاد دارد.</p><p>سیدوک با هدف ارتقای کیفیت زندگی مردم، تلاش خود را برای تحقق «زندگی قانونمند» به کار گرفته است. اعتقاد ما این است که با قانونمند شدن زندگی شاهد بهبود روابط اجتماعی و اقتصادی در کنار آرامش فکری در سطوح فردی و جمعی خواهیم بود.</p>
